Потребно е да се направи имплементација на серверскиот дел на мрежната апликација „Логин сервер“ која ќе го имплементира следното сценарио:

1. Клиентот воспоставил конекција со серверот со тоа што праќа Login порака за најавување преку праќање на стрингот LOGIN.

2. Серверот ја прима пораката и враќа потврда на најавувањето со тоа што го праќа стрингот Logged In <IP_ADDRESS_OF_CLIENT>. IP_ADDRESS_OF_CLIENT е IP адресата на клиентот кој ја воспоставил комуникацијата.

3. Серверот чува бројач од вкупен број на испратени пораки од сите клиенти, која се инкрементира со секоја добиена порака од најавен клиент. По успешно најавување на нов клиент, назад до клиентот се враќа порака со број на испратени пораки откако е активен серверот: total messages: 31, ако до сега на серверот се испратени 31 пораки од сите клиенти заедно.

4. Клиентот започнува со праќање на податоци во текстуален формат кои мора да завршуваат со нов ред.

5. Серверот ги проверува пораките една по една и му ги враќа назад до клиентот. Дополнително, сите пораки, заедно со време на пристигнување и IP адреса на клиентот, ги логира во еден лог фајл. Името и локацијата на лог фајлот се дадени како окружувачка променлива LOG_FILE.

6. Штом серверот добие порака LOGOUT од страна на клиентот, повторно му испраќа вкупен број на испратени пораки до сега, по што враќа порака LOGGED OUT. После ова серверот ја затвора конекцијата.

Серверот треба да работи на порта 7301 и да е направен да опслужува неограничен број на клиенти. Класите за Server.java и Worker.java да се прикачат во прозорецот долу.
