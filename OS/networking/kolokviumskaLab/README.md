Да се имплементира клиент за праќање мејл кој ќе се поврзе со централен сервер. Серверот го користи TCP протоколот и слуша за дојдовни конекции на порта 9753 на следната адреса: 194.149.135.49. Вие треба да го имплементирате само клиентот кој ќе се поврзе со постоечкиот сервер.

Вашата прва порака која ќе треба да ја испратите да се логирате на серверот треба да биде: hello:123456 доколку 123456 е вашиот индекс. За успешно логирање, ќе добиете повратна порака од серверот на остварената конекција преку socket. Повратната порака е во формат: 123456:hello\n. Доколку ова е неуспешно, потребно е да ја терминирате конекцијата и да пробате од ново да се конектирате.

По добивањето на потврда дека сте успешно поврзани, може да се прати барање за испраќање на фајл. Фајлот што е поставен на ispitit треба да биде испратен на серверот со користење на истата конекција. За да го испратите фајлот, прво треба да се испрати следното заглавје:
123456:attach:filename.txt
</br> 

Веднаш после тоа продолжувате со испраќање на целата содржина на текстуалниот фајл. Откако ќе се испрати целата содржина, завршувањето на трансмисијата треба да се изврши со
123456:over
Доколку содржината е успешно примена, серверот ќе ви врати соодветна потврда. За било какви грешки при пренос, серверот ќе ви врати соодветна порака.

Дополнително, потребно е да ја испратите големината на фајлот преку посебна порака. Пораката за испраќање на големината на фајлот е во формат:
123456:fileSize:135, во случај да вашиот индекс е 123456, а големината на фајлот е 135 бајти. Оваа порака може да се прати пред или по испраќањето на фајлот и ќе се бодува посебно.

Треба да се имплементира само клиентот. За да се добијат поени на задачата, треба да се изврши и да се искомуницира со серверот и да се прикачи кодот со кој сте ја оствариле комуникацијата.

Сите пораки треба да завршуваат со нов ред.

Остварена комуникација без прикачен код нема да се оценува.

Прикачен код кој не остварил комуникација нема да се оценува.

Во кодот внатре во коментар ставете го вашето име, презиме и број на индекс. Доколку ова не е поставено, решението нема да се прегледува.

Плагијати најстрого ќе бидат казнети.
